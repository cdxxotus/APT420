<html lang="en" dir="ltr">
<head>
	<meta charset="UTF-8">
	<title>Gendannelse &ndash; Intel</title>
	<link rel="stylesheet" type="text/css" href="../css/static.css">
</head>
<body class="apd-topic" data-istaskopen="true">
<header role="presentation" id="mchl338cf9a8" class="AppleTopic">
	<figure class="topicIcon">
		<img src="../SharedGlobalArt/IL_AppleLogo_11.png" alt="" height="30" width="24">
	</figure>
	<h1>
		Brug macOS-gendannelse på en Intel-baseret Mac
	</h1>
	<p>
		macOS-gendannelse er det indbyggede gendannelsessystem på din Mac.
	</p>
	<p>
		Du kan bruge appsene i macOS-gendannelse på en Intel-baseret Mac til at reparere den interne lagerenhed, geninstallere macOS, gendanne dine arkiver fra en Time Machine-sikkerhedskopi, vælge sikkerhedsindstillinger m.m.
	</p>
	<p>
		Geninstallering af macOS kræver en internetforbindelse. Hvis du skal oprette forbindelse til internettet, kan du bruge en netværksforbindelse med kabler eller en trådløs forbindelse. Hvis du prøver at oprette forbindelse til Wi-Fi via en tvungen portal (f.eks. på en caf&eacute;, et bibliotek eller et hotel) eller et virksomhedsnetværk, kan du muligvis ikke få adgang til internettet i macOS-gendannelse. Se <a href="#mchlbeaa54bc" class="xRef Task">Opret forbindelse til internettet via Wi-Fi</a>.
	</p>
	<div class="Alert">
		<p class="Note">
			<em>Bemærk: </em>Hvis du vil gøre din Mac klar, før du indbytter den, sælger den eller forærer den væk, og det er en Intel-baseret Mac med en Apple T2-sikkerhedschip, skal du bruge Sletningsassistent i macOS. Hvis du vil bruge Sletningsassistent, skal du starte computeren i macOS, vælge Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Systemindstillinger, klikke på Generelt <img src="../SharedGlobalArt/AppIconTopic_General.png" alt="" height="30" width="30"> i indholdsoversigten (du skal muligvis rulle ned), klikke på “Overfør eller nulstil” i højre side, klikke på knappen Slet alt indhold og alle indstillinger og derefter følge instruktionerne på skærmen.
		</p>
	</div>
	<div id="mchl6317f876" class="Subhead">
		<div class="heading-nobreak">
			<h2 class="Name">
				Tilgængelige apps i macOS-gendannelse på en Intel-baseret Mac
			</h2>
			<p>
				Følgende apps er tilgængelige i macOS-gendannelse på en Intel-baseret Mac:
			</p>
		</div>
		<ul>
			<li><p><em>Gendannelse: </em>Appen Gendannelse åbner, når din computer starter i macOS-gendannelse. Se <a href="#mchl69906860" class="xRef Task">Start din Intel-baserede Mac i macOS-gendannelse</a> og <a href="#mchl6518f21a" class="xRef Task">Slut macOS-gendannelse</a>.</p></li>
			<li><p><em>Time Machine-systemgendannelse: </em>Gendan dine data fra en Time Machine-sikkerhedskopi. Vælg “Gendan fra Time Machine” i appen Gendannelse, og klik på Fortsæt. Vælg Time Machine-systemgendannelse &gt; Slut Time Machine-systemgendannelse for at vende tilbage til appen Gendannelse. Se <a href="#mchl43ee355d" class="xRef Task">Brug Time Machine til at gendanne dine arkiver</a>.</p></li>
			<li><p><em>Installer macOS: </em>Geninstaller macOS på din computer. Vælg Geninstaller macOS [<em>navn</em>] i appen Gendannelse, og klik på Fortsæt. Du vender tilbage til appen Gendannelse ved at vælge Installer macOS [<em>navn</em>] &gt; Slut Installer macOS. Se <a href="#mchlde1a4fd2" class="xRef Task">Geninstaller macOS</a>.</p></li>
			<li><p><em>Safari: </em>Vælg Safari i appen Gendannelse, og klik på Fortsæt. Vælg Safari &gt; Slut Safari for at vende tilbage til appen Gendannelse. Hvis der er forbindelse til internettet, kan du bruge Safari til at søge efter flere oplysninger på Apples websted om support.</p></li>
			<li><p><em>Diskværktøj: </em>Reparer eller slet disken. Vælg Diskværktøj i appen Gendannelse, og klik på Fortsæt. Vælg Diskværktøj &gt; Slut Diskværktøj for at vende tilbage til appen Gendannelse. Se <a href="#mchlcb3af2f6" class="xRef Task">Slet og geninstaller macOS</a>.</p></li>
			<li><p><em>Startsikkerhedsværktøj: </em>Indstil sikkerhedspolitikker til Mac. Vælg Hjælpeapps &gt; Startsikkerhedsværktøj i appen Gendannelse. Vælg Startsikkerhedsværktøj &gt; Slut Startsikkerhedsværktøj for at vende tilbage til appen Gendannelse. Se <a href="#mchl616f896e" class="xRef Task">Brug Startsikkerhedsværktøj til at indstille en firmwareadgangskode</a> og <a href="#mchl4260d54a" class="xRef Task">Brug Startsikkerhedsværktøj til at vælge indstillinger til sikker start</a>.</p>
			<p>De tilgængelige muligheder i Startsikkerhedsværktøj afhænger af din Mac-model. Se Apple-supportartiklerne <a href="https://support.apple.com/HT208198" class="URL">Om Startsikkerhedsværktøj på en Mac med Apple T2-sikkerhedschip</a> og <a href="https://support.apple.com/HT208862" class="URL">Mac-computere med Apple T2-sikkerhedschippen</a>.</p></li>
			<li><p><em>Startdisk: </em>Indstil startdisken til din Mac. Vælg Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Startdisk. Vælg Startdisk &gt; Slut Startdisk for at vende tilbage til appen Gendannelse.</p></li>
			<li><p><em>Terminal: </em>Vælg Hjælpeapps &gt; Terminal i appen Gendannelse. Vælg Terminal &gt; Slut Terminal for at vende tilbage til appen Gendannelse.</p></li>
		</ul>
		<p>
			Du kan også bruge macOS-gendannelse til følgende:
		</p>
		<ul>
			<li><p><a href="#mchlb6f6d1d9" class="xRef Task">Vis logarkivet over gendannelse</a></p></li>
			<li><p><a href="#mchl7ed39991" class="xRef Task">Opret et diagnosticeringsarkiv over gendannelse</a></p></li>
		</ul>
	</div>
	<div id="mchl69906860" class="Task">
		<div class="TaskBody" role="region" aria-hidden="false" id="aria-mchl69906860">
			<div class="heading-nobreak">
				<h2 aria-controls="aria-mchl69906860" class="Name">
					Start din Intel-baserede Mac i macOS-gendannelse
				</h2>
				<ol>
					<li><p>Start Mac igen.</p></li>
					<li>
					<p>Hold med det samme en af følgende tastkombinationer nede, indtil startskærmen vises:</p>
					<ul>
						<li><p><em>Kommando-R: </em>Start fra det indbyggede macOS-gendannelsessystem. Brug denne tastkombination til at geninstallere den nyeste version af macOS, der var installeret på computeren, eller til at bruge de andre apps i macOS-gendannelse.</p></li>
						<li><p><em>Alternativ-Kommando-R: </em>Start i macOS-gendannelse via internettet. Brug denne tastkombination til at geninstallere macOS og opgradere til den nyeste version af macOS, der er kompatibel med din Mac.</p></li>
						<li><p><em>Alternativ-Skift-Kommando-R: </em>Start i macOS-gendannelse via internettet. Brug denne tastkombination til at geninstallere den version af macOS, der oprindeligt var på din Mac, eller den tilgængelige version, der kommer nærmest.</p></li>
					</ul>
					</li>
					<li><p>Hvis der vises en lås, skal du skrive adgangskoden til din Mac.</p></li>
					<li><p>Hvis du har flere enheder på din disk, skal du vælge den enhed, du vil gendanne, og derefter klikke på Næste.</p></li>
					<li><p>Vælg en administratorkonto, hvis du bliver bedt om det, klik på Næste, skriv adgangskoden til kontoen, og klik derefter på Fortsæt.</p>
					<p>Når appen Gendannelse vises på menulinjen, kan du vælge blandt de tilgængelige muligheder i vinduet eller på menulinjen.</p></li>
				</ol>
			</div>
		</div>
	</div>
	<div id="mchlbeaa54bc" class="Task">
		<div class="TaskBody" role="region" aria-hidden="false" id="aria-mchlbeaa54bc">
			<div class="heading-nobreak">
				<h2 aria-controls="aria-mchlbeaa54bc" class="Name">
					Opret forbindelse til internettet via Wi-Fi
				</h2>
				<p>
					Hvis Wi-Fi-symbolet på menulinjen (i øverste højre hjørne af skærmen) viser en eller flere søjler <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>er Wi-Fi slået til, og der er oprettet forbindelse til et trådløst netværk. Hvis Wi-Fi-symbolet ikke indeholder søjler <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>er Wi-Fi slået til, men der er ikke oprettet forbindelse til et trådløst netværk. Hvis Wi-Fi-symbolet vises med en skråstreg <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>er Wi-Fi slået fra. Wi-Fi skal være slået til, før du kan oprette forbindelse til et trådløst netværk.
				</p>
			</div>
			<p>
				Gør et af følgende på din Mac:
			</p>
			<ul>
				<li><p><em>Slå Wi-Fi til: </em>Klik på Wi-Fi-symbolet på menulinjen, og vælg Slå Wi-Fi til.</p></li>
				<li><p><em>Slå Wi-Fi fra: </em>Klik på Wi-Fi-symbolet på menulinjen, og vælg Slå Wi-Fi fra.</p></li>
				<li><p><em>Opret forbindelse til et netværk: </em>Klik på Wi-Fi-symbolet på menulinjen, og vælg et netværk. Skriv adgangskoden til netværket, hvis du bliver bedt om det.</p></li>
				<li><p><em>Opret forbindelse til et lukket netværk: </em>Klik på Wi-Fi-symbolet på menulinjen, og vælg derefter Opret forbindelse til andet netværk. Skriv navnet på netværket og adgangskoden til netværket, hvis du bliver bedt om det.</p></li>
			</ul>
		</div>
	</div>
	<div id="mchl7ac77bd4" class="Task">
		<div class="TaskBody" role="region" aria-hidden="false" id="aria-mchl7ac77bd4">
			<div class="heading-nobreak">
				<h2 aria-controls="aria-mchl7ac77bd4" class="Name">
					Reparer den interne lagringsenhed
				</h2>
				<p>
					Hvis du har problemer med computeren, eller hvis du har startet computeren, og vinduet macOS-gendannelse blev vist, skal du måske reparere computerens interne lagringsenhed (f.eks. en solid state-disk).
				</p>
			</div>
			<ol>
				<li><p>Vælg Diskværktøj i appen Gendannelse, og klik på Fortsæt.</p></li>
				<li><p>Vælg Oversigt &gt; Vis alle enheder i Diskværktøj.</p></li>
				<li><p>Vælg en enhed i indholdsoversigten, og klik på knappen Førstehjælp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li>
				<li><p>Klik på Start i dialogen Førstehjælp, og følg instruktionerne på skærmen.</p></li>
				<li><p>Klik på OK, når førstehjælpsprocessen er færdig.</p></li>
				<li><p>Gentag trin 3 til og med 5 for hver enhed på lagringsenheden.</p></li>
				<li><p>Vælg en beholder i indholdsoversigten, og klik på knappen Førstehjælp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li>
				<li><p>Klik på Start i dialogen Førstehjælp, og følg instruktionerne på skærmen.</p></li>
				<li><p>Klik på OK, når førstehjælpsprocessen er færdig.</p></li>
				<li><p>Gentag trin 7 til og med 9 for hver beholder på lagringsenheden.</p></li>
				<li><p>Vælg lagringsenheden i indholdsoversigten, og klik på knappen Førstehjælp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li>
				<li><p>Klik på Start i dialogen Førstehjælp, og følg instruktionerne på skærmen.</p></li>
				<li><p>Klik på OK, når førstehjælpsprocessen er færdig.</p></li>
			</ol>
			<p>
				Hvis Diskværktøj ikke kan reparere disken, skal du sikkerhedskopiere så mange af dine oplysninger som muligt og derefter følge instruktionerne i <a href="#mchlcb3af2f6" class="xRef Task">Slet og geninstaller macOS</a>.
			</p>
			<p>
				Vælg Diskværktøj &gt; Slut Diskværktøj for at vende tilbage til appen Gendannelse.
			</p>
		</div>
	</div>
	<div id="mchl43ee355d" class="Task">
		<div class="TaskBody" role="region" aria-hidden="false" id="aria-mchl43ee355d">
			<div class="heading-nobreak">
				<h2 aria-controls="aria-mchl43ee355d" class="Name">
					Brug Time Machine til at gendanne dine arkiver
				</h2>
				<p>
					Hvis du tidligere har oprettet en Time Machine-sikkerhedskopi, kan du gendanne dine arkiver fra sikkerhedskopien.
				</p>
			</div>
			<div class="Alert">
				<p class="Important">
					<strong>Vigtigt: </strong>Brug kun Time Machine-sikkerhedskopien til at gendanne oplysninger på den computer, som sikkerhedskopien er oprettet fra. Hvis du vil overføre oplysninger fra denne Mac til en ny computer, skal du slutte macOS-gendannelse, starte din Mac igen og bruge appen Overførselsassistent i macOS.
				</p>
			</div>
			<ol>
				<li><p>Hvis din sikkerhedskopi ligger på en Time Capsule, skal der være oprettet forbindelse til internettet.</p></li>
				<li><p>Vælg “Gendan fra Time Machine” i appen Gendannelse, og klik på Fortsæt.</p></li>
				<li><p>Følg instruktionerne på skærmen i appen Time Machine-systemgendannelse.</p></li>
			</ol>
		</div>
	</div>
	<div id="mchl616f896e" class="Task">
		<div class="TaskBody" role="region" aria-hidden="false" id="aria-mchl616f896e">
			<div class="heading-nobreak">
				<h2 aria-controls="aria-mchl616f896e" class="Name">
					Brug Startsikkerhedsværktøj til at indstille en firmwareadgangskode
				</h2>
				<p>
					Hvis du indstiller en firmwareadgangskode, kan din Mac ikke starte fra en intern eller ekstern lagringsenhed, men kun fra den valgte startdisk, medmindre du skriver firmwareadgangskoden. Du kan ændre firmwareadgangskoden eller slå den til/fra i Startsikkerhedsværktøj.
				</p>
			</div>
			<p>
				Når firmwareadgangskoden er slået til, skal du skrive den, hver gang du starter i macOS-gendannelse eller fra en anden lagringsenhed end den, du valgte i indstillingerne til Startdisk.
			</p>
			<p>
				Ændringer af firmwareadgangskoden træder i kraft, når du starter din Mac igen.
			</p>
			<ol>
				<li><p>Vælg Hjælpeapps &gt; Startsikkerhedsværktøj i appen Gendannelse.</p></li>
				<li><p>Skriv en administrators brugernavn og adgangskode, hvis du bliver bedt om det.</p></li>
				<li><p>Gør et af følgende:</p>
				<ul>
					<li><p><em>Slå firmwareadgangskoden til: </em>Klik på Slå firmwareadgangskode til, skriv en ny adgangskode, skriv adgangskoden igen for at bekræfte den, og klik derefter på Indstil adgangskode.</p></li>
					<li><p><em>Slå firmwareadgangskoden fra: </em>Klik på Slå firmwareadgangskode fra, skriv adgangskoden, og klik derefter på Slå adgangskode fra.</p></li>
					<li><p><em>Skift firmwareadgangskode: </em>Klik på Skift adgangskode, skriv den gamle adgangskode, skriv en ny adgangskode, og klik derefter på Skift adgangskode.</p></li>
				</ul>
				</li>
				<li>
				<p>
					Klik på Slut Startsikkerhedsværktøj.
				</p>
				</li>
			</ol>
		</div>
	</div>
	<div id="mchl4260d54a" class="Task">
		<div class="TaskBody" role="region" aria-hidden="false" id="aria-mchl4260d54a">
			<div class="heading-nobreak">
				<h2 aria-controls="aria-mchl4260d54a" class="Name">
					Brug Startsikkerhedsværktøj til at vælge indstillinger til sikker start
				</h2>
				<p>
					Indstillinger til sikker start er kun tilgængelige på Mac-computere med en Apple T2-sikkerhedschip.
				</p>
			</div>
			<p>
				Ændringer af indstillingerne til sikker start træder i kraft, når du starter din Mac igen.
			</p>
			<ol>
				<li>
				<p>
					Vælg Hjælpeapps &gt; Startsikkerhedsværktøj i appen Gendannelse.
				</p>
				</li>
				<li>
				<p>
					Skriv en administrators brugernavn og adgangskode.
				</p>
				</li>
				<li>
				<p>
					Vælg en sikkerhedsindstilling under Sikker start.
				</p>
				<ul>
					<li>
					<p>
						<em>Fuld sikkerhed: </em>Sikrer, at kun det aktuelle OS eller signerede operativsystemer, som er godkendt af Apple, kan starte. Denne funktion kræver en netværkforbindelse, når softwaren installeres.
					</p>
					</li>
					<li>
					<p>
						<em>Medium sikkerhed: </em>Tillader, at alle versioner af signerede operativsystemer, som nogensinde er godkendt af Apple, kan starte.
					</p>
					</li>
					<li>
					<p>
						<em>Ingen sikkerhed: </em>Stiller ingen specielle krav til det operativsystem, der startes fra.
					</p>
					</li>
				</ul>
				</li>
				<li>
				<p>
					Vælg en startindstilling under Tilladt startmedie.
				</p>
				<ul>
					<li>
					<p>
						<em>Tillad ikke start fra eksterne eller udskiftelige medier: </em>Begrænser muligheden for at starte fra en enhed, der ikke er beskyttet af Apple T2-sikkerhedschippen, f.eks. USB- og Thunderbolt-drev eller internt tilsluttede PCIe- eller SATA-drev.
					</p>
					</li>
					<li>
					<p>
						<em>Tillad start fra eksterne eller udskiftelige medier: </em>Begrænser ikke muligheden for at starte fra andre enheder.
					</p>
					</li>
				</ul>
				</li>
				<li>
				<p>
					Vælg Startsikkerhedsværktøj &gt; Slut Startsikkerhedsværktøj.
				</p>
				</li>
			</ol>
		</div>
	</div>
	<div id="mchlde1a4fd2" class="Task">
		<div class="TaskBody" role="region" aria-hidden="false" id="aria-mchlde1a4fd2">
			<div class="heading-nobreak">
				<h2 aria-controls="aria-mchlde1a4fd2" class="Name">
					Geninstaller macOS
				</h2>
				<p>
					Under visse omstændigheder skal du måske geninstallere macOS. Du kan geninstallere macOS og beholde dine arkiver og brugerindstillinger.
				</p>
			</div>
			<ol>
				<li>
				<p>
					Sørg for, at der er oprettet forbindelse til internettet.
				</p>
				</li>
				<li>
				<p>
					Klik på Geninstaller macOS [<em>navn</em>] i appen Gendannelse, og klik derefter på Fortsæt.
				</p>
				</li>
				<li>
				<p>
					Følg instruktionerne på skærmen.
				</p>
				<div class="Alert">
					<p class="Important">
						<strong>Vigtigt:</strong> Når du bliver bedt om at vælge en disk, skal du vælge den aktuelle macOS-disk (i de fleste tilfælde er det den eneste tilgængelige disk).
					</p>
				</div>
				</li>
			</ol>
		</div>
	</div>
	<div id="mchlcb3af2f6" class="Task">
		<div class="TaskBody" role="region" aria-hidden="false" id="aria-mchlcb3af2f6">
			<div class="heading-nobreak">
				<h2 aria-controls="aria-mchlcb3af2f6" class="Name">
					Slet og geninstaller macOS
				</h2>
				<p>
					Hvis du sletter og geninstallerer macOS, slettes dine brugerkonti, netværksindstillinger og alle arkiver og mapper på din Mac. Du kan forsøge at logge ind på dit system igen, før du sletter macOS, og derefter sikkerhedskopiere de arkiver, du vil beholde, ved at kopiere dem til en anden lagringsenhed. Skriv også netværksindstillingerne fra vinduet Netværk ned, så det bliver nemmere at oprette forbindelse igen efter geninstalleringen af macOS.
				</p>
			</div>
			<ol>
				<li><p>Sørg for, at der er oprettet forbindelse til internettet.</p></li>
				<li><p>Klik på Diskværktøj i appen Gendannelse, og klik på Fortsæt.</p></li>
				<li><p>Vælg den enhed, du vil slette, i indholdsoversigten i appen Gendannelse, og klik derefter på knappen Slet på værktøjslinjen.</p></li>
				<li><p>Skriv et navn til enheden i feltet Navn.</p></li>
				<li><p>Klik på lokalmenuen Format, vælg APFS, og klik på Slet enhedsgruppe.</p></li>
				<li><p>Klik på OK, når sletningen er færdig, og vælg Diskværktøj &gt; Slut Diskværktøj.</p></li>
				<li><p>Klik på Geninstaller macOS [<em>navn</em>] i appen Gendannelse, klik på Fortsæt, og følg derefter instruktionerne på skærmen.</p></li>
			</ol>
		</div>
	</div>
	<div id="mchlb6f6d1d9" class="Task">
		<div class="TaskBody" role="region" aria-hidden="false" id="aria-mchlb6f6d1d9">
			<div class="heading-nobreak">
				<h2 aria-controls="aria-mchlb6f6d1d9" class="Name">
					Vis logarkivet over gendannelse
				</h2>
				<p>
					Logarkivet over gendannelse indeholder meddelelser, som er registreret af macOS-gendannelse. Du kan angive, hvilke typer meddelelser der skal vises, filtrere meddelelser for at søge efter specifik tekst og gemme logarkivet over gendannelse.
				</p>
			</div>
			<ol>
				<li><p>Vælg Vindue &gt; Logarkiv over gendannelse i appen Gendannelse.</p></li>
				<li><p>Klik på lokalmenuen Oplysningsniveau, og vælg, hvilke meddelelser der skal vises:</p>
				<ul>
					<li><p><em>Vis kun fejl: </em>Vælg denne indstilling, hvis der kun skal vises fejlmeddelelser.</p></li>
					<li><p><em>Vis fejl og status: </em>Vælg denne indstilling, hvis der skal vises fejl- og statusmeddelelser.</p></li><li><p><em>Vis alle logarkiver: </em>Vælg denne indstilling, hvis alle meddelelser skal vises.</p></li>
				</ul>
				</li>
				<li><p>Du filtrerer meddelelser ved at skrive den tekst, du vil søge efter, i feltet Filtrer.</p></li>
				<li><p>Du kan gemme logarkivet over gendannelse ved at klikke på knappen Gem, vælge en placering til arkivet og derefter klikke på Gem.</p></li>
				<li><p>Klik på lukkeknappen <img src="../SharedGlobalArt/IL_XMarkBlackCircleFillRed.png" alt="" height="30" width="30"> i øverste venstre hjørne af vinduet, når du ikke vil se logarkivet over gendannelse mere.</p></li>
			</ol>
		</div>
	</div>
	<div id="mchl7ed39991" class="Task">
		<div class="TaskBody" role="region" aria-hidden="false" id="aria-mchl7ed39991">
			<div class="heading-nobreak">
				<h2 aria-controls="aria-mchl7ed39991" class="Name">
					Opret et diagnosticeringsarkiv over gendannelse
				</h2>
				<p>
					Hvis du opretter en problemrapport vha. Feedback Assistant, bliver du måske bedt om at inkludere et diagnosticeringsarkiv over gendannelse. Du kan oprette arkivet og gemme det på en ekstern lagringsenhed.
				</p>
			</div>
			<ol>
				<li><p>Slut en ekstern lagringsenhed til din Mac.</p></li>
				<li><p>Tryk på ctrl-Alternativ-Skift-Kommando-punktum.</p></li>
				<li><p>Når skærmen blinker, skal du vente et øjeblik, indtil der vises en dialog.</p></li>
				<li><p>Brug dialogen til at gemme diagnosticeringsarkivet over gendannelse på den eksterne lagringsenhed.</p></li>
			</ol>
		</div>
	</div>
	<div id="mchl6518f21a" class="Task">
		<div class="TaskBody" role="region" aria-hidden="false" id="aria-mchl6518f21a">
			<div class="heading-nobreak">
				<h2 aria-controls="aria-mchl6518f21a" class="Name">
					Slut macOS-gendannelse
				</h2>
				<p>
					Din Mac starter igen automatisk under gendannelse af dit system fra Time Machine eller geninstallering af macOS. I andre tilfælde skal du slutte macOS-gendannelse manuelt (f.eks. hvis du vil sikkerhedskopiere dine arkiver, før du geninstallerer macOS, eller hvis du har ændret en indstilling vha. Startsikkerhedsværktøj).
				</p>
			</div>
			<p>
				Gør et af følgende på din Mac:
			</p>
			<ul>
				<li><p><em>Start Mac igen: </em>Vælg Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Start igen.</p></li>
				<li><p><em>Vælg en anden startdisk, før du starter din Mac igen: </em>Vælg Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Startdisk, vælg en startdisk, og klik derefter på Start igen.</p></li>
				<li><p><em>Luk Mac ned: </em>Vælg Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Luk ned.</p></li>
			</ul>
		</div>
	</div>
</header>
<main></main>
<footer>
	<p>
		Copyright © 2024 Apple Inc. Alle rettigheder forbeholdes.
	</p>
</footer>
<script type="text/javascript" src="../js/static.js">
</script>
</body>
</html>
