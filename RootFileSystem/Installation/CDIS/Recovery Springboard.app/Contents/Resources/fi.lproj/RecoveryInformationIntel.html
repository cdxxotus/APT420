<html lang="en" dir="ltr"><head><meta charset="utf-8"><title>Palautus (Intel)</title><link rel="stylesheet" type="text/css" href="../css/static.css"></head><body class="apd-topic" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>macOS-palautuksen käyttö Intel-perustaisessa Macissa</h1><p>macOS-palautus on Macin sisäinen palautusjärjestelmä.</p><p>Voit käyttää macOS-palautuksen appeja Intel-perustaisessa Macissa sisäisen tallennusvälineen korjaamiseen, macOS:n asentamiseen uudelleen, tiedostojen palauttamiseen Time Machine -varmuuskopiosta, suojausasetusten tekemiseen ja muuhun.</p><p>macOS:n asentaminen uudelleen vaatii internet-yhteyden. Voit käyttää langallista tai langatonta verkkoyhteyttä internetiin yhdistämiseen. Jos yrität yhdistää Wi-Fillä rekisteröintiä vaativaan verkkoon (esimerkiksi kahvilassa, kirjastossa tai hotellissa) tai yritysverkkoon, et ehkä voi käyttää internetiä macOS-palautuksessa. Katso <a href="#mchlbeaa54bc" class="xRef Task">Yhdistäminen internetiin Wi-Fillä</a>.</p><div class="Alert"><p class="Note"><em>Huomaa: </em>Jos haluat valmistella Macin annettavaksi vaihdossa, myytäväksi tai lahjoitettavaksi, ja kyseessä on Apple T2 -suojauspiirillä varustettu Intel-perustainen Mac, käytä macOS:n Tyhjennysapuria. Käytä Tyhjennysapuria käynnistämällä tietokone macOS:ään, valitsemalla omenavalikosta <img src="../SharedGlobalArt/IL_AppleLogo_11.png" alt="" height="30" width="24"> &gt; Järjestelmäasetukset, klikkaamalla sivupalkissa Yleiset <img src="../SharedGlobalArt/AppIconTopic_General.png" alt="" height="30" width="30"> (voit joutua vierittämään alas), klikkaamalla oikealla ”Siirrä tai nollaa”, klikkaamalla Poista kaikki sisältö ja asetukset -painiketta ja seuraamalla näytöllä näkyviä ohjeita.</p></div><div id="mchl6317f876" class="Subhead"><div class="heading-nobreak"><h2 class="Name">macOS-palautuksen saatavilla olevat apit Intel-perustaisessa Macissa</h2><p>Seuraavat apit ovat saatavilla macOS-palautuksessa Intel-perustaisessa Macissa:</p></div><ul><li><p><em>Palautus: </em>Palautus-appi avataan, kun tietokone käynnistyy macOS-palutukseen. Katso <a href="#mchl69906860" class="xRef Task">Intel-perustaisen Macin käynnistäminen macOS-palautukseen</a> ja <a href="#mchl6518f21a" class="xRef Task">macOS-palautuksen lopettaminen</a>.</p></li><li><p><em>Time Machine -järjestelmäpalautus: </em>Palauta tietosi Time Machine -varmuuskopiosta. Valitse Palautus-apissa Palauta Time Machinesta ja klikkaa Jatka. Palaa Palautus-appiin valitsemalla Time Machine -järjestelmäpalautus &gt; Lopeta Time Machine -järjestelmäpalautus. Katso <a href="#mchl43ee355d" class="xRef Task">Time Machinen käyttäminen tiedostojen palauttamiseen</a>.</p></li><li><p><em>Asenna macOS: </em>Asenna macOS uudelleen tietokoneeseen. Valitse Palautus-apissa Asenna macOS [<em>name</em>] uudelleen ja klikkaa Jatka. Palaa Palautus-appiin valitsemalla Asenna macOS [<em>name</em>] &gt; Lopeta macOS-asennus. Katso <a href="#mchlde1a4fd2" class="xRef Task">macOS:n asentaminen uudelleen</a>.</p></li><li><p><em>Safari: </em>Valitse Palautus-apissa Safari ja klikkaa Jatka. Palaa Palautus-appiin valitsemalla Safari&nbsp;&gt; Lopeta Safari. Jos olet yhteydessä internetiin, voit käyttää Safaria lisätietojen etsimiseen Applen tukisivustolta. </p></li><li><p><em>Levytyökalu: </em>Korjaa tai tyhjennä levy. Valitse Palautus-apissa Levytyökalu ja klikkaa Jatka. Palaa Palautus-appiin valitsemalla Levytyökalu&nbsp;&gt; Lopeta Levytyökalu. Katso <a href="#mchlcb3af2f6" class="xRef Task">Tyhjentäminen ja macOS:n uudelleenasentaminen</a>.</p></li><li><p><em>Käynnistyksen suojaustyökalu: </em>Aseta Macin suojauskäytännöt. Valitse Palautus-apissa Lisäapit &gt; Käynnistyksen suojaustyökalu. Palaa Palautus-appiin valitsemalla Käynnistyksen suojaustyökalu&nbsp;&gt; Lopeta Käynnistyksen suojaustyökalu. Katso <a href="#mchl616f896e" class="xRef Task">Laiteohjelmiston salasanan asettaminen Käynnistyksen suojaustyökalulla</a> ja <a href="#mchl4260d54a" class="xRef Task">Käynnistyksen suojausvalintojen asettaminen Käynnistyksen suojaustyökalulla</a>.</p><p>Käynnistyksen suojaustyökalussa saatavilla olevat vaihtoehdot riippuvat käyttämästäsi Mac-mallista. Katso Applen tukiartikkelit <a href="https://support.apple.com/HT208198" class="URL">Tietoja käynnistyksen suojaustyökalusta Mac-tietokoneissa, joissa on Apple T2 Security -siru</a> ja <a href="https://support.apple.com/HT208862" class="URL">Mac-mallit, joissa on Apple T2 Security -siru </a>.</p></li><li><p><em>Käynnistyslevy: </em>Aseta Macin käynnistyslevy. Valitse omenavalikko <img src="../SharedGlobalArt/IL_AppleLogo_11.png" alt="" height="30" width="24"> &gt; Käynnistyslevy. Palaa Palautus-appiin valitsemalla Käynnistyslevy&nbsp;&gt; Lopeta Käynnistyslevy.</p></li><li><p><em>Pääte: </em>Valitse Palautus-apissa Lisäapit &gt; Pääte. Palaa Palautus-appiin valitsemalla Pääte&nbsp;&gt; Lopeta Pääte.</p></li></ul><p>macOS-palautusta voidaan käyttää myös seuraaviin tehtäviin:</p><ul><li><p><a href="#mchlb6f6d1d9" class="xRef Task">Palautuslokin katseleminen</a></p></li><li><p><a href="#mchl7ed39991" class="xRef Task">Palautuksen vianetsintätiedoston luominen</a></p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Intel-perustaisen Macin käynnistäminen macOS-palautukseen</h2><ol><li><p>Käynnistä Mac uudelleen.</p></li><li><p>Paina välittömästi ja pidä painettuna jotakin seuraavista näppäinyhdistelmistä, kunnes näet käynnistysnäytön:</p><ul><li><p><em>Komento-R: </em>Käynnistä sisäisestä macOS-palautusjärjestelmästä. Tällä näppäinyhdistelmällä voit asentaa uudelleen uusimman macOS-version, joka oli asennettuna järjestelmääsi, tai käyttää muita macOS-palautuksen appeja.</p></li><li><p><em>Optio-komento-R: </em>Käynnistä macOS-palautus internetistä. Tällä näppäinyhdistelmällä voit asentaa uudelleen macOS:n ja päivittää uusimpaan Macisi kanssa yhteensopivaan macOS-versioon.</p></li><li><p><em>Optio-vaihto-komento-R: </em>Käynnistä macOS-palautus internetistä. Tällä näppäinyhdistelmällä voit asentaa uudelleen macOS-version, joka tuli Macisi kanssa, tai lähimmän version, joka on yhä saatavilla.</p></li></ul></li><li><p>Jos näet lukon, syötä Macin salasana.</p></li><li><p>Jos levylläsi on useita taltioita, valitse taltio, jonka haluat palauttaa ja klikkaa Seuraava.</p></li><li><p>Jos asennus pyytää, valitse ylläpitäjän tili, klikkaa Seuraava, syötä tilin salasana ja klikkaa Jatka.</p><p>Kun Palautus-appi näkyy valikkorivillä, voit valita minkä tahansa vaihtoehdoista ikkunassa tai valikkopalkissa.</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Yhdistäminen internetiin Wi-Fillä</h2><p>Jos Wi-Fi-valikkokuvakkeessa (näytön oikeassa yläreunassa) näkyy yksi tai useampia palkkeja <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>Wi-Fi on päällä ja yhteydessä langattomaan verkkoon. Jos Wi-Fi-valikkokuvakkeessa ei näy yhtään palkkia <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>Wi-Fi on päällä, mutta se ei ole yhteydessä langattomaan verkkoon. Jos Wi-Fi-valikkokuvakkeessa on vinoviiva päällä <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>Wi-Fi on pois päältä. Wi-Fin pitää olla päällä, jotta voisit liittyä langattomaan verkkoon.</p></div><p>Tee Macilla jokin seuraavista:</p><ul><li><p><em>Laita Wi-Fi päälle: </em>Klikkaa Wi-Fi-valikkokuvaketta ja valitse Laita Wi-Fi päälle.</p></li><li><p><em>Laita Wi-Fi pois päältä: </em>Klikkaa Wi-Fi-valikkokuvaketta ja valitse Laita Wi-Fi pois päältä.</p></li><li><p><em>Liity verkkoon: </em>Klikkaa Wi-Fi-valikkokuvaketta ja valitse verkko. Pyydettäessä syötä verkon salasana.</p></li><li><p><em>Liity suljettuun verkkoon: </em>Klikkaa Wi-Fi-valikkokuvaketta ja valitse Liity muuhun verkkoon. Syötä verkon nimi ja pyydettäessä sen salasana.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Sisäisen tallennuslaitteen korjaaminen</h2><p>Jos tietokoneen kanssa on ongelmia tai jos käynnistit tietokoneen ja macOS-palautus-ikkuna tuli näkyviin, voi olla tarpeen korjata tietokoneen sisäinen tallennuslaite (esim. SSD-asema).</p></div><ol><li><p>Valitse Palautus-apissa Levytyökalu ja klikkaa Jatka.</p></li><li><p>Valitse Levytyökalu-apissa Näytä &gt; Näytä kaikki laitteet.</p></li><li><p>Valitse sivupalkissa taltio ja klikkaa Korjaus-painiketta <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klikkaa Korjaus-valintaikkunassa Suorita ja seuraa näytön ohjeita.</p></li><li><p>Kun korjaus on valmis, klikkaa Valmis.</p></li><li><p>Toista vaiheet 3-5 kaikille tallennuslaitteen taltioille.</p></li><li><p>Valitse sivupalkissa säiliö ja klikkaa Korjaus-painiketta <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klikkaa Korjaus-valintaikkunassa Suorita ja seuraa näytön ohjeita.</p></li><li><p>Kun korjaus on valmis, klikkaa Valmis.</p></li><li><p>Toista vaiheet 7-9 kaikille tallennuslaitteen säiliöille.</p></li><li><p>Valitse sivupalkissa tallennuslaite ja klikkaa Korjaus-painiketta <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klikkaa Korjaus-valintaikkunassa Suorita ja seuraa näytön ohjeita.</p></li><li><p>Kun korjaus on valmis, klikkaa Valmis.</p></li></ol><p>Jos Levytyökalu ei pysty korjaamaan levyä, varmuuskopioi niin paljon tietoja kuin pystyt ja seuraa sitten ohjeita kohdasta <a href="#mchlcb3af2f6" class="xRef Task">Tyhjentäminen ja macOS:n uudelleenasentaminen</a>.</p><p>Palaa Palautus-appiin valitsemalla Levytyökalu&nbsp;&gt; Lopeta Levytyökalu.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Time Machinen käyttäminen tiedostojen palauttamiseen</h2><p>Jos olet aikaisemmin tehnyt Time Machine -varmuuskopion, voit tiedostot varmuuskopiosta.</p></div><div class="Alert"><p class="Important"><strong>Tärkeää: </strong>Käytä Time Machine -varmuuskopiota palauttamaan tiedot vain tietokoneeseen, joka on varmuuskopion alkuperäinen lähde. Jos haluat siirtää tiedot tästä Macista uuteen tietokoneeseen, lopeta macOS-palautus, käynnistä tietokone uudelleen ja käytä sitten Siirtymisapuri-appia macOS:ssä.</p></div><ol><li><p>Jos varmuuskopiosi on Time Capsulessa, varmista, että olet yhteydessä internetiin.</p></li><li><p>Valitse Palautus-apissa Palauta Time Machinesta ja klikkaa Jatka.</p></li><li><p>Seuraa näytöllä näkyviä ohjeita Time Machine -järjestelmäpalautuksessa.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Laiteohjelmiston salasanan asettaminen Käynnistyksen suojaustyökalulla</h2><p>Laiteohjelmiston salasanan asettaminen estää Macin käynnistämisen miltään muulta sisäiseltä tai ulkoiselta tallennuslaitteelta kuin valitsemaltasi käynnistyslevyltä ilman laiteohjelmiston salasanan syöttämistä. Voit laittaa laiteohjelmiston salasanan päälle tai pois, tai vaihtaa sitä Käynnistyksen suojaustyökalulla.</p></div><p>Kun laiteohjelmiston salasana on päällä, aina kun Mac käynnistetään macOS-palautukseen tai joltakin muulta kuin Käynnistyslevy-asetuksissa valitulta tallennuslaitteelta, salasana on syötettävä.</p><p>Muutokset laiteohjelmiston salasanaan tulevat voimaan, kun Mac käynnistetään uudelleen.</p><ol><li><p>Valitse Palautus-apissa Lisäapit &gt; Käynnistyksen suojaustyökalu.</p></li><li><p>Pyydettäessä syötä ylläpitäjän käyttäjätunnus ja salasana.</p></li><li><p>Tee jokin seuraavista:</p><ul><li><p><em>Laita laiteohjelmiston salasana päälle: </em>Klikkaa Laita laiteohjelmiston salasana päälle, syötä uusi salasana, vahvista se syöttämällä uudelleen ja klikkaa Aseta salasana.</p></li><li><p><em>Laita laiteohjelmiston salasana pois päältä: </em>Klikkaa Laita laiteohjelmiston salasana pois päältä, syötä salasana ja klikkaa Laita salasana pois päältä.</p></li><li><p><em>Vaihda laiteohjelmiston salasanaa: </em>Klikkaa Vaihda laiteohjelmiston salasanaa, syötä vanha salasana, syötä uusi salasana ja vahvista se ja klikkaa Vaihda salasanaa.</p></li></ul></li><li><p>Klikkaa Lopeta Käynnistyksen suojaustyökalu.</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Käynnistyksen suojausvalintojen asettaminen Käynnistyksen suojaustyökalulla</h2><p>Käynnistyksen suojausvalinnat ovat saatavilla ainoastaan Maceissa, joissa on Apple T2 -suojauspiiri.</p></div><p>Muutokset käynnistyksen suojausvalintoihin tulevat voimaan, kun Mac käynnistetään uudelleen.</p><ol><li><p>Valitse Palautus-apissa Lisäapit &gt; Käynnistyksen suojaustyökalu.</p></li><li><p>Syötä ylläpitäjän käyttäjätunnus ja salasana.</p></li><li><p>Valitse suojausvaihtoehto Suojattu käynnistys -kohdan alta.</p><ul><li><p><em>Täysi suojaus: </em>Varmistaa, että vain nykyistä käyttöjärjestelmääsi tai allekirjoitettua käyttöjärjestelmää, johon Apple tällä hetkellä luottaa, voidaan suorittaa. Tämä tila vaatii verkkoyhteyden ohjelmiston asennuksen aikana.</p></li><li><p><em>Keskitason suojaus: </em>Sallii minkä tahansa version allekirjoitetusta järjestelmäohjelmistosta, johon Apple on koskaan luottanut, suorittamisen.</p></li><li><p><em>Ei suojausta: </em>Ei aseta mitään vaatimuksia käynnistettävälle käyttöjärjestelmälle.</p></li></ul></li><li><p>Valitse käynnistysvaihtoehto Sallittu käynnistyslaite -kohdan alta.</p><ul><li><p><em>Estä käynnistäminen ulkoiselta tai irrotettavalta tallennusvälineeltä: </em>Rajoittaa mahdollisuutta käynnistää laitteilta, joita Apple T2 -suojauspiiri ei suojaa, kuten USB- ja Thunderbolt-asemilta tai sisäisesti asennetuilta PCIe- tai SATA-asemilta.</p></li><li><p><em>Salli käynnistäminen ulkoiselta tai irrotettavalta tallennusvälineeltä: </em>Ei rajoita käynnistämistä miltä tahansa laitteelta.</p></li></ul></li><li><p>Valitse Käynnistyksen suojaustyökalu &gt; Lopeta Käynnistyksen suojaustyökalu.</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">macOS:n asentaminen uudelleen</h2><p>Joissakin tapauksissa macOS on asennettava uudelleen. Voit asentaa macOS:n uudelleen säilyttäen tiedostot ja käyttäjäasetukset.</p></div><ol><li><p>Varmista, että olet yhteydessä internetiin.</p></li><li><p>Klikkaa Palautus-apissa Asenna macOS [<em>name</em>] uudelleen ja klikkaa Jatka.</p></li><li><p>Seuraa näytöllä näkyviä ohjeita.</p><div class="Alert"><p class="Important"><strong>Tärkeää: </strong> Kun sinua pyydetään valitsemaan levy, valitse käyttämäsi macOS-levy (useimmiten ainoa valittavissa oleva).</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">Tyhjentäminen ja macOS:n uudelleenasentaminen</h2><p>Jos tyhjennät ja asennat macOS:n uudelleen, kaikki käyttäjätilit ja verkkoasetukset sekä kaikki Macissa olevat tiedostot ja kansiot poistetaan. Ennen kuin tyhjennät macOS:n, yritä kirjautua sisään, ja kopioi toiselle tallennuslaitteelle kaikki tiedostot, jotka haluat säilyttää. Kirjoita myös muistiin verkkoasetukset Verkkoasetuksista, jotta pääset helpommin verkkoon macOS:n uudelleenasentamisen jälkeen.</p></div><ol><li><p>Varmista, että olet yhteydessä internetiin.</p></li><li><p>Klikkaa Palautus-apissa Levytyökalu ja klikkaa Jatka.</p></li><li><p>Valitse Levytyökalun sivupalkissa taltio, jonka haluat tyhjentää, ja klikkaa työkalupalkissa Tyhjennä-painiketta.</p></li><li><p>Kirjoita taltiolle nimi Nimi-kenttään.</p></li><li><p>Klikkaa Muoto-ponnahdusvalikkoa, valitse APFS ja klikkaa Tyhjennä taltioryhmä.</p></li><li><p>Kun tyhjennys on valmis, klikkaa Valmis ja valitse sitten Levytyökalu &gt; Lopeta levytyökalu.</p></li><li><p>Klikkaa Palautus-apissa Asenna macOS [<em>name</em>] uudelleen, klikkaa Jatka ja seuraa näytöllä näkyviä ohjeita.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Palautuslokin katseleminen</h2><p>Palautusloki sisältää macOS-palautuksen kirjaamat viestit. Voit määrittää, minkä tyyppisiä viestejä haluat katsella, etsiä tekstiä viesteistä suodattamalla niitä ja tallentaa palautuslokin tiedostoksi.</p></div><ol><li><p>Valitse Palautus-apissa Ikkuna &gt; Palautusloki.</p></li><li><p>Klikkaa Yksityiskohtien määrä -ponnahdusvalikkoa ja valitse näytettävät viestit:</p><ul><li><p><em>Näytä vain virheet: </em>Valitse tämä, jos haluat nähdä vain virheviestit.</p></li><li><p><em>Näytä virheet ja edistyminen: </em>Valitse tämä, jos haluat nähdä virheviestit ja etenemisviestit.</p></li><li><p><em>Näytä kaikki lokit: </em>Valitse tämä, jos haluat nähdä kaikki viestit.</p></li></ul></li><li><p>Suodata viestejä kirjoittamalla etsimäsi teksti Suodata-kenttään.</p></li><li><p>Tallenna palautusloki klikkaamalla Tallenna-painiketta, valitsemalla tiedostolle sijainti ja klikkaamalla Tallenna.</p></li><li><p>Kun olet katsellut lokia, klikkaa Sulje-painiketta <img src="../SharedGlobalArt/IL_XMarkBlackCircleFillRed.png" alt="" height="30" width="30"> ikkunan vasemmassa yläkulmassa.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Palautuksen vianetsintätiedoston luominen</h2><p>Jos luot ongelmaraportin Palauteapurilla, sinua saatetaan pyytää lisäämään palautuksen vianetsintätiedosto. Voit luoda tiedoston ja tallentaa sen ulkoiseen tallennuslaitteeseen.</p></div><ol><li><p>Liitä ulkoinen tallennuslaite Maciin.</p></li><li><p>Paina ctrl-optio-vaihto-komento-piste.</p></li><li><p>Näytön välähtämisen jälkeen odota hetki valintaikkunan tulemista näkyviin.</p></li><li><p>Tallenna valintaikkunassa palautuksen vianetsintätiedosto ulkoiselle tallennuslaitteellesi.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">macOS-palautuksen lopettaminen</h2><p>Mac käynnistyy uudelleen, kun järjestelmä palautetaan Time Machinesta tai macOS asennetaan uudelleen. Muissa tapauksissa macOS-palautus täytyy lopettaa käsin (esimerkiksi, jos haluat tehdä varmuuskopion ennen macOS:n asentamista uudelleen tai jos vain muutit jotakin asetusta Käynnistyksen suojaustyökalulla).</p></div><p>Tee Macilla jokin seuraavista:</p><ul><li><p><em>Macin käynnistäminen uudelleen: </em>Valitse omenavalikko <img src="../SharedGlobalArt/IL_AppleLogo_11.png" alt="" height="30" width="24"> &gt; Käynnistä uudelleen.</p></li><li><p><em>Toisen käynnistyslevyn valitseminen ennen Macin käynnistämistä uudelleen: </em>Valitse omenavalikko <img src="../SharedGlobalArt/IL_AppleLogo_11.png" alt="" height="30" width="24"> &gt; Käynnistyslevy, valitse käynnistyslevy ja klikkaa Käynnistä uudelleen.</p></li><li><p><em>Macin sammuttaminen: </em>Valitse omenavalikko <img src="../SharedGlobalArt/IL_AppleLogo_11.png" alt="" height="30" width="24"> &gt; Sammuta.</p></li></ul></div></div></header><main></main><footer><p>Copyright © 2024 Apple Inc. Kaikki oikeudet pidätetään.</p></footer><script type="text/javascript" src="../js/static.js"></script></body></html>