<html lang="en" dir="ltr" ><head><meta charset="UTF-8"><title>Zotavení počítače s čipem Apple</title><link rel="stylesheet" type="text/css" href="../css/static.css"></head><body class="apd-topic" data-isTaskOpen="true"><header role="presentation" id="mchl82829c17" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Použití režimu zotavení macOS na Macu s čipem Apple</h1><p>Zotavení macOS je vestavěný zotavovací systém vašeho Macu.</p><p>Aplikace dostupné v režimu zotavení macOS můžete na Macu s čipem Apple použít k opravě interního úložiště, nové instalaci systému macOS, obnově vašich souborů ze zálohy Time Machine, nastavení pravidel zabezpečení pro jednotlivé svazky, přenosu souborů mezi dvěma počítači Mac, spuštění počítače v bezpečném režimu a dalším akcím.</p><p>Nová instalace systému macOS vyžaduje připojení k internetu. Pro připojení k internetu potřebujete bezdrátové nebo kabelové připojení. Pokud se pokoušíte připojit k Wi‑Fi přes přihlašovací portál (například v kavárně, knihovně nebo hotelu) nebo v podnikové síti, je možné, že v režimu zotavení macOS nebudete mít k internetu přístup. Viz <a href="#mchle9d1cb3c" class="xRef Task">Připojení k internetu přes Wi‑Fi</a>.</p><div class="Alert"><p class="Note"><em>Poznámka: </em>Chcete‑li svůj Mac připravit na prodej, odkoupení protiúčtem nebo darování, použijte Průvodce vymazáním v systému macOS. Průvodce vymazáním aktivujete tak, že spustíte počítač v systému macOS, v nabídce Apple <img src="../SharedGlobalArt/IL_AppleLogo_11.png" alt="" height="30" width="24"> otevřete Nastavení systému, kliknete na Obecné <img src="../SharedGlobalArt/AppIconTopic_General.png" alt="" height="30" width="30"> na bočním panelu (je možné, že bude potřeba posunout zobrazení níže), potom na „Přenos nebo resetování“ vpravo, kliknete na tlačítko Smazat data a nastavení a potom budete postupovat podle pokynů na obrazovce.</p></div><div id="mchla906a106" class="Subhead"><div class="heading-nobreak"><h2 class="Name">Aplikace dostupné v režimu zotavení macOS na Macu s čipem Apple</h2><p>V režimu zotavení macOS jsou na Macu s čipem Apple k dispozici následující aplikace:</p></div><ul><li><p><em>Zotavení:</em> Aplikace Zotavení poskytuje přístup k dalším aplikacím v režimu zotavení macOS. Viz <a href="#mchl5abfbb29" class="xRef Task">Spuštění počítače v režimu zotavení macOS</a>, <a href="#mchldc3556ed" class="xRef Task">Spuštění počítače v režimu zotavení macOS a spárování vstupních zařízení s rozhraním Bluetooth</a> a <a href="#mchlb7e93c86" class="xRef Task">Ukončení režimu zotavení macOS</a>.</p></li><li><p><em>Obnova systému z Time Machine:</em> Umožňuje obnovit data ze zálohy v Time Machine. V aplikaci Zotavení vyberte volbu „Obnovit z Time Machine“ a potom klikněte na Pokračovat. Chcete‑li se vrátit do aplikace Zotavení, vyberte volbu Obnova systému z Time Machine &gt; Ukončit Obnovu systému z Time Machine. Viz <a href="#mchlf4cdcc0f" class="xRef Task">Použití Time Machine k obnově souborů</a>.</p></li><li><p><em>Instalace macOS:</em> Umožňuje znovu nainstalovat macOS do vašeho počítače. V aplikaci Zotavení vyberte Znovu nainstalovat macOS [<em>název</em>] a potom klikněte na Pokračovat. Do aplikace Zotavení se vrátíte výběrem volby Nainstalovat macOS [<em>název</em>] &gt; Ukončit Instalaci macOS. Viz <a href="#mchl57249f89" class="xRef Task">Nová instalace systému macOS</a>.</p></li><li><p><em>Safari:</em> V aplikaci Zotavení vyberte Safari a potom klikněte na Pokračovat. Do aplikace Zotavení se vrátíte výběrem volby Safari &gt; Ukončit Safari. Pokud jste připojení k internetu, můžete použít Safari k vyhledání dalších informací na webové stránce podpory Apple.</p></li><li><p><em>Disková utilita:</em> Umožňuje opravit nebo vymazat interní úložiště. V aplikaci Zotavení vyberte volbu Disková utilita a potom klikněte na Pokračovat. Do aplikace Zotavení se vrátíte výběrem volby Disková utilita &gt; Ukončit Diskovou utilitu. Viz <a href="#mchl0e4c30d6" class="xRef Task">Vymazání a nová instalace systému macOS</a> a <a href="#mchl3fe49482" class="xRef Task">Oprava interního úložiště</a>.</p></li><li><p><em>Utilita zabezpečeného spouštění:</em> Umožňuje nastavit pravidla zabezpečení Macu. V aplikaci Zotavení vyberte Utility &gt; Utilita zabezpečeného spouštění. Do aplikace Zotavení se vrátíte výběrem volby Utilita zabezpečeného spouštění &gt; Ukončit Utilitu zabezpečeného spouštění. Viz <a href="#mchl9b13cbdc" class="xRef Task">Změna pravidel zabezpečení</a>.</p></li><li><p><em>Terminál:</em> Umožňuje změnit nastavení z příkazového řádku. V aplikaci Zotavení vyberte Utility &gt; Terminál. Do aplikace Zotavení se vrátíte výběrem volby Terminál &gt; Ukončit Terminál.</p></li><li><p><em>Sdílení disku:</em> Umožňuje sdílet disk Macu spuštěného v režimu zotavení macOS. V aplikaci Zotavení vyberte Utility &gt; Sdílení disku. Viz <a href="#mchl6e3b9225" class="xRef Task">Použití Sdílení disku k přenosu souborů mezi dvěma Macy</a>.</p></li><li><p><em>Startovací disk:</em> Umožňuje nastavit disk, ze kterého se bude Mac spouštět. Z nabídky Apple <img src="../SharedGlobalArt/IL_AppleLogo_11.png" alt="" height="30" width="24"> vyberte Startovací disk. Chcete‑li aplikaci ukončit, vyberte Startovací disk &gt; Ukončit Startovací disk. </p></li></ul></div><p>Režim zotavení macOS můžete také použít k provedení následujících úloh:</p><ul><li><p><a href="#mchl08ae9930" class="xRef Task">Spuštění počítače v bezpečném režimu</a></p></li><li><p><a href="#mchlbcf8b54b" class="xRef Task">Nastavení výchozího spouštěcího disku a restart počítače</a></p></li><li><p><a href="#mchl2a21e30c" class="xRef Task">Zobrazení protokolu zotavení</a></p></li><li><p><a href="#mchl4ee3f192" class="xRef Task">Vytvoření souboru diagnostiky zotavení</a></p></li></ul><div id="mchl5abfbb29" class="Task"><div class="TaskBody" role="region" aria-hidden="false" id="aria-mchl5abfbb29"><div class="heading-nobreak"><h2 aria-controls="aria-mchl5abfbb29" class="Name">Spuštění počítače v režimu zotavení macOS</h2><ol><li><p> Na Macu vyberte v nabídce Apple <img src="../SharedGlobalArt/IL_AppleLogo_11.png" alt="" height="30" width="24"> volbu Vypnout.</p><p>Vyčkejte na úplné vypnutí Macu. Po úplném vypnutí je obrazovka černá a všechny kontrolky (včetně Touch Baru a podsvícení klávesnice) jsou zhasnuté.</p></li><li><p>Stiskněte zapínací tlačítko a držte ho, dokud se nezobrazí systémový svazek a tlačítko Volby.</p></li><li><p>Klikněte na tlačítko Volby a potom na Pokračovat. </p></li><li><p>Zobrazí‑li se dotaz, vyberte svazek pro zotavení a pak klikněte na Další.</p></li><li><p>Vyberte účet správce a klikněte na Další.</p></li><li><p>Zadejte heslo k účtu správce a klikněte na Pokračovat.</p><p>Jakmile se v řádku nabídek zobrazí aplikace Zotavení, můžete v jejím okně nebo v řádku nabídek vybrat kteroukoli z dostupných voleb.</p></li></ol></div></div></div><div id="mchldc3556ed" class="Task"><div class="TaskBody" role="region" aria-hidden="false" id="aria-mchldc3556ed"><div class="heading-nobreak"><h2 aria-controls="aria-mchldc3556ed" class="Name">Spuštění počítače v režimu zotavení macOS a spárování vstupních zařízení s rozhraním Bluetooth</h2><p>Tento postup použijte, potřebujete‑li s Macem při spuštění v režimu zotavení macOS spárovat klávesnici, trackpad nebo myš s rozhraním Bluetooth<sup>®</sup>.</p></div><ol><li><p> Na Macu vyberte v nabídce Apple <img src="../SharedGlobalArt/IL_AppleLogo_11.png" alt="" height="30" width="24"> volbu Vypnout.</p><p>Vyčkejte na úplné vypnutí Macu. Po úplném vypnutí je obrazovka černá a všechny kontrolky (včetně Touch Baru a podsvícení klávesnice) jsou zhasnuté.</p></li><li><p>Stiskněte zapínací tlačítko a držte ho, dokud se nezobrazí systémový svazek a tlačítko Volby.</p></li><li><p>Stiskněte zapínací tlačítko třikrát po sobě.</p><div class="Alert"><p class="Note"><em>Poznámka:</em> Mezi jednotlivými stisky nesmí uplynout víc než 1 sekunda. Pokud ale budete tlačítko tisknout příliš rychle, stisky nebudou rozlišeny, protože opakované rychlé stisknutí tlačítka je vyhrazené pro jiné účely, například pro VoiceOver.</p></div></li><li><p>Spárujte Bluetooth příslušenství s Macem pomocí Průvodce nastavením Bluetooth.</p><div class="Alert"><p class="Note"><em>Poznámka:</em> Je‑li už vstupní zařízení připojené, Průvodce nastavením Bluetooth se nezobrazí.</p></div></li><li><p>Vyberte účet správce a klikněte na Další.</p></li><li><p>Zadejte heslo k účtu správce a klikněte na Pokračovat.</p><p>Jakmile se v řádku nabídek zobrazí aplikace Zotavení, můžete v jejím okně nebo v řádku nabídek vybrat kteroukoli z dostupných voleb.</p></li></ol></div></div><div id="mchl08ae9930" class="Task"><div class="TaskBody" role="region" aria-hidden="false" id="aria-mchl08ae9930"><div class="heading-nobreak"><h2 aria-controls="aria-mchl08ae9930" class="Name">Spuštění počítače v bezpečném režimu</h2><ol><li><p> Na Macu vyberte v nabídce Apple <img src="../SharedGlobalArt/IL_AppleLogo_11.png" alt="" height="30" width="24"> volbu Vypnout.</p><p>Vyčkejte na úplné vypnutí Macu. Po úplném vypnutí je obrazovka černá a všechny kontrolky (včetně Touch Baru a podsvícení klávesnice) jsou zhasnuté.</p></li><li><p>Stiskněte zapínací tlačítko a držte ho, dokud se nezobrazí systémový svazek a tlačítko Volby.</p></li><li><p>Vyberte svazek.</p></li><li><p>Podržte klávesu Shift a klikněte na Pokračovat v bezpečném režimu.</p><p>Počítač se automaticky restartuje.</p></li></ol></div></div></div><div id="mchlbcf8b54b" class="Task"><div class="TaskBody" role="region" aria-hidden="false" id="aria-mchlbcf8b54b"><div class="heading-nobreak"><h2 aria-controls="aria-mchlbcf8b54b" class="Name">Nastavení výchozího spouštěcího disku a restart počítače</h2><ol><li><p> Na Macu vyberte v nabídce Apple <img src="../SharedGlobalArt/IL_AppleLogo_11.png" alt="" height="30" width="24"> volbu Vypnout.</p><p>Vyčkejte na úplné vypnutí Macu. Po úplném vypnutí je obrazovka černá a všechny kontrolky (včetně Touch Baru a podsvícení klávesnice) jsou zhasnuté.</p></li><li><p>Stiskněte zapínací tlačítko a držte ho, dokud se nezobrazí systémový svazek a tlačítko Volby.</p></li><li><p>Vyberte svazek.</p></li><li><p>Podržte klávesu Alt a vyberte Vždy použít.</p><p>Počítač se automaticky restartuje.</p></li></ol></div></div></div><div id="mchle9d1cb3c" class="Task"><div class="TaskBody" role="region" aria-hidden="false" id="aria-mchle9d1cb3c"><div class="heading-nobreak"><h2 aria-controls="aria-mchle9d1cb3c" class="Name">Připojení k internetu přes Wi‑Fi</h2><p> Pokud ikona nabídky Wi‑Fi (v pravém horním rohu obrazovky) obsahuje <span class="NoBreak">proužky <img src="../SharedGlobalArt/IL_Wifi.png" alt="" height="30" width="42">, </span> je Wi‑Fi rozhraní zapnuté a připojené k bezdrátové síti. Je‑li ikona nabídky Wi‑Fi <span class="NoBreak">prázdná <img src="../SharedGlobalArt/IL_WiFiNoBars.png" alt="" height="30" width="41">, </span> Wi‑Fi rozhraní je zapnuté, ale není připojené k bezdrátové síti. V případě, že je ikona nabídky Wi‑Fi <span class="NoBreak">přeškrtnutá <img src="../SharedGlobalArt/IL_WifiSlash.png" alt="" height="30" width="34">, </span> je Wi‑Fi rozhraní vypnuté. Bez zapnutého Wi‑Fi rozhraní se k bezdrátové síti nelze připojit.</p></div><p>Proveďte na svém Macu kteroukoli z následujících akcí:</p><ul><li><p><em>Zapnutí Wi‑Fi:</em> Klikněte na ikonu nabídky Wi‑Fi a potom vyberte Zapnout Wi‑Fi.</p></li><li><p><em>Vypnutí Wi‑Fi:</em> Klikněte na ikonu nabídky Wi‑Fi a potom vyberte Vypnout Wi‑Fi.</p></li><li><p><em>Připojení k síti:</em> Klikněte na ikonu nabídky Wi‑Fi a potom vyberte síť. V případě potřeby zadejte heslo k síti.</p></li><li><p><em>Připojení k uzavřené síti:</em> Klikněte na ikonu nabídky Wi‑Fi a potom vyberte volbu Připojit se k jiné síti. Zadejte název sítě a v případě potřeby i heslo k síti.</p></li></ul></div></div><div id="mchl3fe49482" class="Task"><div class="TaskBody" role="region" aria-hidden="false" id="aria-mchl3fe49482"><div class="heading-nobreak"><h2 aria-controls="aria-mchl3fe49482" class="Name">Oprava interního úložiště</h2><p>Pokud máte s počítačem potíže nebo se po jeho spuštění zobrazilo okno Utility macOS, je možné, že bude v počítači třeba opravit interní úložiště.</p></div><ol><li><p>V aplikaci Zotavení vyberte volbu Disková utilita a potom klikněte na Pokračovat.</p></li><li><p>V aplikaci Disková utilita použijte příkaz Zobrazení &gt; Zobrazit všechna zařízení.</p></li><li><p> Na bočním panelu vyberte svazek a pak klikněte na tlačítko <span class="NoBreak">Záchrana <img src="../SharedGlobalArt/IL_Stethoscope.png" alt="" height="30" width="37">. </span></p></li><li><p>V dialogovém okně Záchrana klikněte na Spustit a dále postupujte podle pokynů na obrazovce.</p></li><li><p>Po dokončení procesu záchrany klikněte na Hotovo.</p></li><li><p>Kroky 3 až 5 zopakujte se všemi svazky úložného zařízení.</p></li><li><p> Na bočním panelu vyberte kontejner a pak klikněte na tlačítko <span class="NoBreak">Záchrana <img src="../SharedGlobalArt/IL_Stethoscope.png" alt="" height="30" width="37">. </span></p></li><li><p>V dialogovém okně Záchrana klikněte na Spustit a dále postupujte podle pokynů na obrazovce.</p></li><li><p>Po dokončení procesu záchrany klikněte na Hotovo.</p></li><li><p>Kroky 7 až 9 zopakujte se všemi kontejnery na úložném zařízení.</p></li><li><p> Na bočním panelu vyberte úložné zařízení a pak klikněte na tlačítko <span class="NoBreak">Záchrana <img src="../SharedGlobalArt/IL_Stethoscope.png" alt="" height="30" width="37">. </span></p></li><li><p>V dialogovém okně Záchrana klikněte na Spustit a dále postupujte podle pokynů na obrazovce.</p></li><li><p>Po dokončení procesu záchrany klikněte na Hotovo.</p></li></ol><p> Pokud se Diskové utilitě nepodaří disk opravit, zazálohujte co nejvíce dat a potom postupujte podle pokynů v části <a href="#mchl0e4c30d6" class="xRef Task">Vymazání a nová instalace systému macOS</a>.</p><p>Chcete‑li se vrátit do aplikace Zotavení, vyberte volbu Disková utilita &gt; Ukončit Diskovou utilitu.</p></div></div><div id="mchlf4cdcc0f" class="Task"><div class="TaskBody" role="region" aria-hidden="false" id="aria-mchlf4cdcc0f"><div class="heading-nobreak"><h2 aria-controls="aria-mchlf4cdcc0f" class="Name">Použití Time Machine k obnově souborů</h2><p>Pokud jste dříve vytvořili zálohu ve službě Time Machine, můžete z ní obnovit své soubory.</p></div><div class="Alert"><p class="Important"><strong>Důležité: </strong> Zálohu v Time Machine použijte jen k obnovení počítače, který byl zdrojem zálohy. Pokud chcete přenést data z tohoto Macu do nového počítače, ukončete režim zotavení macOS, restartujte Mac a potom použijte Průvodce přenosem dat v systému macOS.</p></div><ol><li><p>V případě, že máte zálohu na Time Capsule, ujistěte se, že jste připojení k internetu.</p></li><li><p>V aplikaci Zotavení vyberte „Obnovit z Time Machine“ a potom klikněte na Pokračovat.</p></li><li><p>V aplikaci Obnova systému z Time Machine postupujte podle pokynů na obrazovce.</p></li></ol></div></div><div id="mchl57249f89" class="Task"><div class="TaskBody" role="region" aria-hidden="false" id="aria-mchl57249f89"><div class="heading-nobreak"><h2 aria-controls="aria-mchl57249f89" class="Name">Nová instalace systému macOS</h2><p>Za určitých okolností může být nutné systém macOS nainstalovat znovu. Přitom je možné zachovat vaše soubory a uživatelské nastavení beze změn.</p></div><ol><li><p>Ujistěte se, že jste připojení k internetu.</p></li><li><p>V aplikaci Zotavení vyberte Znovu nainstalovat macOS [<em>název</em>] a potom klikněte na Pokračovat.</p><li><p>Postupujte podle pokynů na obrazovce.</p><div class="Alert"><p class="Important"><strong>Důležité: </strong> Na panelu výběru disku vyberte svůj aktuální disk macOS (ve většině případů se jedná o jediný dostupný disk).</p></div></li></li></ol></div></div><div id="mchl0e4c30d6" class="Task"><div class="TaskBody" role="region" aria-hidden="false" id="aria-mchl0e4c30d6"><div class="heading-nobreak"><h2 aria-controls="aria-mchl0e4c30d6" class="Name">Vymazání a nová instalace systému macOS</h2><p>Pokud vymažete a znovu nainstalujete systém macOS, budou smazány vaše uživatelské účty, nastavení sítí a všechny soubory i složky ve vašem Macu. Před vymazáním systému macOS se zkuste znovu přihlásit k počítači a zazálohovat všechny soubory, které chcete zachovat. Zkopírujte je na jiné úložné zařízení. Také si opište nastavení sítě z nastavení Síť – usnadní vám to opětovné připojení po nové instalaci systému macOS.</p></div><div class="Alert"><p class="Note"><em>Poznámka: </em>Když systém macOS vymažete a nainstalujete znovu, můžete se nainstalovat jeho starší verze. Chcete‑li z nainstalované verze macOS upgradovat na nejnovější verzi, otevřete nabídku Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Nastavení systému, klikněte na volbu Obecné <img src="../SharedGlobalArt/AppIconTopic_General.png" alt="" height="30" width="30"> na bočním panelu (je možné, že budete muset obsah panelu posunout dolů) a potom na položku Aktualizace softwaru na pravé straně.</p></div><ol><li><p>Ujistěte se, že jste připojení k internetu.</p></li><li><p>V aplikaci Zotavení klikněte na volbu Disková utilita a potom na Pokračovat.</p></li><li><p>V Diskové utilitě vyberte na bočním panelu svazek, který chcete vymazat, a klikněte na Smazat na panelu nástrojů.</p></li><li><p>Zadejte název svazku do pole Název.</p></li><li><p>Klikněte na místní nabídku Formát, vyberte APFS a potom klikněte na Vymazat skupinu svazků.</p></li><li><p>Po dokončení procesu mazání klikněte na Hotovo a pak použijte příkaz Disková utilita &gt; Ukončit diskovou utilitu.</p></li><li><p>V aplikaci Zotavení klikněte na Znovu nainstalovat macOS [<em>název</em>], potom na Pokračovat a postupujte podle pokynů na obrazovce.</p></li></ol></div></div><div id="mchl9b13cbdc" class="Task"><div class="TaskBody" role="region" aria-hidden="false" id="aria-mchl9b13cbdc"><div class="heading-nobreak"><h2 aria-controls="aria-mchl9b13cbdc" class="Name">Změna pravidel zabezpečení</h2><ol><li><p>V aplikaci Zotavení vyberte Utility &gt; Utilita zabezpečeného spouštění.</p></li><li><p>Vyberte systém, ve kterém chcete pravidla zabezpečení nastavit.</p></li><li><p>Pokud je disk zašifrovaný, klikněte na Odemknout, zadejte heslo a znovu klikněte na Odemknout.</p></li><li><p>Klikněte na Zásady zabezpečení.</p></li><li><p>Vyberte některou z následujících voleb zabezpečení:</p><ul><li><p><em>Úplné zabezpečení:</em> Umožňuje spustit jen aktuální operační systém nebo podepsaný software operačního systému, kterému společnost Apple v současné době důvěřuje. Tento režim vyžaduje, aby bylo v době instalace softwaru aktivní připojení k síti.</p></li><li><p><em>Snížené zabezpečení:</em> Umožňuje spustit libovolný podepsaný software operačního systému, kterému společnost Apple někdy důvěřovala.</p></li></ul></li><li><p>Pokud jste vybrali Snížené zabezpečení, vyberte podle potřeby kteroukoli z následujících voleb:</p><ul><li><p><em>Povolit uživatelskou správu rozšíření kernelu od známých vývojářů:</em> Umožní instalaci softwaru, který využívá starší rozšíření kernelu.</p></li><li><p><em>Povolit vzdálenou správu rozšíření kernelu a automatickou aktualizaci softwaru:</em> Umožní vzdálenou správu starších rozšíření jádra a aktualizaci softwaru prostřednictvím služby správy mobilních zařízení (MDM).</p></li></ul></li><li><p>Klikněte na tlačítko OK.</p></li><li><p>Pokud jste změnili pravidla zabezpečení, klikněte na místní nabídku Uživatel, vyberte účet správce, zadejte heslo k tomuto účtu a pak klikněte na OK.</p></li><li><p> Použijte příkaz Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Restartovat.</p><p>Změny se projeví až po restartu Macu.</p></li></ol></div></div></div><div id="mchl6e3b9225" class="Task"><div class="TaskBody" role="region" aria-hidden="false" id="aria-mchl6e3b9225"><div class="heading-nobreak"><h2 aria-controls="aria-mchl6e3b9225" class="Name">Použití Sdílení disku k přenosu souborů mezi dvěma Macy</h2><p>Mezi Macem spuštěným v režimu zotavení macOS a dalším Macem můžete přenést soubory tak, že nasdílíte svazek a propojíte oba počítače kabelem USB, USB‑C nebo Thunderbolt.</p></div><ol><li><p>Propojte počítače kabelem USB, USB‑C nebo Thunderbolt.</p></li><li><p>V aplikaci Zotavení vyberte Utility &gt; Sdílení disku.</p></li><li><p>Vyberte svazek, který chcete sdílet, a klikněte na Spustit sdílení.</p></li><li><p>Na druhém Macu otevřete okno Finderu a potom na bočním panelu klikněte na položku Síť v oddílu Místa.</p></li><li><p>V okně Síť dvakrát klikněte na Mac se sdíleným diskem, klikněte na Připojit jako, v okně „Připojit jako“ vyberte volbu Host a potom klikněte na Připojit.</p></li><li><p>Přeneste soubory.</p></li><li><p>Po přenesení souborů vysuňte na druhém Macu sdílený svazek.</p></li><li><p>V aplikaci Sdílení disku klikněte na Zastavit sdílení.</p></li><li><p>Použijte příkaz Sdílení disku &gt; Ukončit sdílení disku.</p></li></ol></div></div><div id="mchl2a21e30c" class="Task"><div class="TaskBody" role="region" aria-hidden="false" id="aria-mchl2a21e30c"><div class="heading-nobreak"><h2 aria-controls="aria-mchl2a21e30c" class="Name">Zobrazení protokolu zotavení</h2><p>Protokol zotavení obsahuje zprávy, které do něj uložila utilita Zotavení macOS. Můžete určit, jaké typy zpráv se v něm mají zobrazovat, vyhledat v něm konkrétní text pomocí filtru zpráv a uložit protokol zotavení do souboru.</p></div><ol><li><p>V aplikaci Zotavení použijte příkaz Okno &gt; Protokol zotavení.</p></li><li><p>Klikněte na místní nabídku Úroveň podrobností a vyberte typ zpráv, které chcete zobrazit:</p><ul><li><p><em>Zobrazit pouze chyby:</em> Tuto volbu vyberte, pokud chcete zobrazit jen chybové zprávy.</p></li><li><p><em>Zobrazit chyby a průběh:</em> Tato volba zobrazí chybové zprávy a zprávy o průběhu.</p></li><li><p><em>Zobrazit všechny protokoly:</em> Výběrem této volby zobrazíte všechny zprávy.</p></li></ul></li><li><p>Chcete‑li použít filtr zpráv, zadejte hledaný text do pole Filtr.</p></li><li><p>Chcete‑li protokol zotavení uložit, klikněte na tlačítko Uložit, vyberte umístění souboru a pak klikněte na Uložit.</p></li><li><p> Po prohlédnutí protokolu zotavení klikněte na tlačítko Zavřít <img src="../SharedGlobalArt/IL_XMarkBlackCircleFillRed.png" alt="" height="30" width="30"> v levém horním rohu okna.</p></li></ol></div></div><div id="mchl4ee3f192" class="Task"><div class="TaskBody" role="region" aria-hidden="false" id="aria-mchl4ee3f192"><div class="heading-nobreak"><h2 aria-controls="aria-mchl4ee3f192" class="Name">Vytvoření souboru diagnostiky zotavení</h2><p>Při nahlašování problému prostřednictvím aplikace Feedback Assistant můžete být požádáni o poskytnutí souboru diagnostiky zotavení. Tento soubor můžete vytvořit a uložit na externí úložné zařízení.</p></div><ol><li><p>Připojte k Macu externí úložné zařízení.</p></li><li><p>Stiskněte kombinaci kláves Ctrl‑Alt‑Shift‑Cmd‑tečka.</p></li><li><p>Když obrazovka zabliká, chvíli počkejte, dokud se neobjeví dialogové okno.</p></li><li><p>V dialogovém okně uložte soubor diagnostiky zotavení na libovolné místo na externím úložném zařízení.</p></li></ol></div></div><div id="mchlb7e93c86" class="Task"><div class="TaskBody" role="region" aria-hidden="false" id="aria-mchlb7e93c86"><div class="heading-nobreak"><h2 aria-controls="aria-mchlb7e93c86" class="Name">Ukončení režimu zotavení macOS</h2><p>Při obnově systému z Time Machine nebo nové instalaci macOS se Mac automaticky restartuje. V jiných případech bude nutné ukončit režim zotavení macOS ručně (například tehdy, když chcete před novou instalací macOS zazálohovat soubory nebo jste právě změnili nastavení v Utilitě zabezpečeného spouštění).</p></div><p>Proveďte na Macu jednu z následujících akcí:</p><ul><li><p><em>Restartování Macu:</em> Z nabídky Apple <img src="../SharedGlobalArt/IL_AppleLogo_11.png" alt="" height="30" width="24"> vyberte Restartovat.</p></li><li><p><em>Výběr jiného startovacího disku před restartem Macu:</em> Z nabídky Apple <img src="../SharedGlobalArt/IL_AppleLogo_11.png" alt="" height="30" width="24"> vyberte volbu Startovací disk, vyberte požadovaný spouštěcí disk a potom klikněte na Restartovat.</p></li><li><p><em>Vypnutí Macu:</em> Z nabídky Apple <img src="../SharedGlobalArt/IL_AppleLogo_11.png" alt="" height="30" width="24"> vyberte Vypnout.</p></li></ul></div></div></header><main></main><footer><p>Copyright © 2024 Apple Inc. Všechna práva vyhrazena.</p></footer><script type="text/javascript" src="../js/static.js"></script></body></html>